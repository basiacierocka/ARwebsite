PSYCHOTERAPIA GRUPOWA:

Psychoterapia grupowa jest poprzedzona etapem konsultacji.

Konsultacje są wstępną formą diagnozy. Służą ustaleniu, na czym polega problem danej osoby i jak

wpływa na jej codzienne życie. Na tym etapie określa się również potrzeby oraz oczekiwania osoby

zgłaszającej się po pomoc. Terapeuta informuje pacjenta o możliwych formach pomocy adekwatnych

do jego sytuacji. Jeżeli jest wskazane podjęcie psychoterapii grupowej a dana osoba jest nią

zainteresowana, omawiany jest zakres i cel pracy terapeutycznej oraz zasady dalszej współpracy.

Konsultacje trwają od 1-4 spotkań.

Podczas sesji grupowych można zaobserwować i doświadczyć trudności, które pojawiają się w

kontaktach z ludźmi w codziennym życiu. Grupa daje możliwość obserwowania jakie mamy wzorce

budowania relacji, oraz które ich elementy są źródłem naszej frustracji, cierpienia i utrudniają

tworzenie satysfakcjonujących związków z ludźmi. Uczestnicy grupy dzielą się swoimi myślami,

przeżyciami i w bezpiecznych warunkach udzielają sobie informacji zwrotnych. Informacje uzyskane

od innych członków grupy pozwalają zobaczyć i zrozumieć jak jesteśmy odbierani przez osoby z

naszego otoczenia oraz korygować określone, nieadaptacyjne zachowania. Terapia grupowa to

dynamiczna i bardziej intensywna forma terapii niż psychoterapia indywidualna. Pozwala w

stosunkowo krótkim czasie wypracować trwałe i znaczące zmiany.

Spotkania odbywają się raz w tygodniu. Czas trwania terapii jest ustalany przed rozpoczęciem grupy.

Cena: 100zł/2 godziny zegarowe