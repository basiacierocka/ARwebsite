WYKSZTAŁCENIE:

Jestem psychologiem, absolwentką Uniwersytetu SWPS w Sopocie. W trakcie studiów zrealizowałam

moduły specjalizacyjne z zakresu psychologii klinicznej człowieka dorosłego, uzależnień oraz

interwencji kryzysowej. Ukończyłam również studia podyplomowe z arteterapii. Dodatkowo odbyłam

Kurs Krótkoterminowej Psychoterapii Integratywnej i Kurs MetaSystemowej Psychoterapii Zaburzeń

Lękowych w Polskim Instytucie Psychoterapii Integratywnej w Krakowie, Szkolenie z zaburzeń

lękowych w ujęciu systemowym w Wielkopolskim Towarzystwie Terapii Systemowej w Poznaniu oraz

Szkolenie I stopnia Terapii Skoncentrowanej na Rozwiązaniu. Pracuję w nurcie integratywnym łącząc

różne podejścia terapeutyczne, co pozwala mi dostosować metody i narzędzia pracy do potrzeb

pacjenta.

DOŚWIADCZENIE:

Doświadczenie zawodowe zdobywałam podczas pracy jako psycholog, terapeuta, diagnosta, asystent

osób z zaburzeniami psychicznymi i wychowawca w placówkach pomocowych w Tczewie i Gdańsku.

Współpracowałam między innymi: z MOPR-em w Tczewie i Gdańsku, Poradnią Psychologiczno-

Pedagogiczną „Lingwista”, Dziennym ośrodkiem terapeutycznym dla młodzieży z problemami

emocjonalnymi i stwierdzonymi zaburzeniami psychicznymi oraz ich rodzin, Centrum Psychoterapii w

Gdańsku (dawniej Pomorski Ośrodek Terapii i Edukacji Psychologicznej).

Głęboko wierzę w człowieka. Równie mocno wierzę w to, że trudne, bolesne doświadczenia mogą

być impulsem do lepszego poznania siebie i wprowadzenia zmian, na które wcześniej nie czuliśmy się

gotowi. Towarzyszenie pacjentom w procesie odkrywania siebie na nowo, sprawia mi dużo radości.