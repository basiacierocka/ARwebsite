PSYCHOTERAPIA INDYWIDUALNA:

Psychoterapia indywidualna jest poprzedzona etapem konsultacji.

Konsultacje są wstępną formą diagnozy. Służą ustaleniu, na czym polega problem danej osoby i jak

wpływa na jej codzienne życie. Na tym etapie określa się również potrzeby oraz oczekiwania osoby

zgłaszającej się po pomoc. Terapeuta informuje pacjenta o możliwych formach pomocy adekwatnych

do jego sytuacji. Jeżeli jest wskazane podjęcie psychoterapii a dana osoba jest nią zainteresowana,

omawiany jest zakres i cel pracy terapeutycznej oraz zasady dalszej współpracy. Konsultacje trwają

od 1-4 spotkań.

Cena: 100 zł/50 minut

Psychoterapia indywidualna to szczególny rodzaj spotkań. Ich celem jest ogólna poprawa

funkcjonowania i wprowadzenie zmian w zakresie zgłaszanych trudności. Rozmowy z terapeutą

różnią się od typowych, codziennych rozmów. Terapeuta prowadzi spotkania w taki sposób, aby

umożliwić pacjentowi odkrywanie jego ograniczeń i zasobów, a co za tym idzie lepsze poznanie i

zrozumienie siebie. Sesje terapeutyczne są miejscem, w którym można w bezpiecznych warunkach

mówić o tym, co jest bolesne i przeżywać uczucia z tym związane, bez obawy przed oceną czy

niezrozumieniem. Terapeuta towarzyszy pacjentowi i wspiera go na drodze rozwoju. Zadaniem

terapii jest uwalnianie potencjału, który z jakiegoś powodu został zablokowany. Tak, byśmy mogli żyć

w pełni.

W związku z tym, że każdy z nas jest inny, starannie dobieram metody i narzędzia pracy do danej

osoby i zgłaszanej przez nią trudności. Spotkania odbywają się zazwyczaj raz w tygodniu. Czas trwania

terapii jest ustalany indywidualnie.

Cena: 100zł/50 minut