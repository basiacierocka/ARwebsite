WYKSZTAŁCENIE:

Jestem psychologiem, absolwentką Uniwersytetu SWPS w Sopocie. W trakcie studiów zrealizowałam

moduły specjalizacyjne z zakresu psychologii klinicznej człowieka dorosłego, uzależnień oraz

interwencji kryzysowej. Ukończyłam również studia podyplomowe z arteterapii, które dają mi

uprawnienia do prowadzenia „terapii przez sztukę” w formie indywidualnej oraz grupowej.

Zrealizowałam Kurs Krótkoterminowej Psychoterapii Integratywnej i Kurs MetaSystemowej

Psychoterapii Zaburzeń Lękowych w Polskim Instytucie Psychoterapii Integratywnej w Krakowie,

Szkolenie z Zaburzeń lękowych w ujęciu systemowym w Wielkopolskim Towarzystwie Terapii

Systemowej w Poznaniu oraz Szkolenie I stopnia Terapii Skoncentrowanej na Rozwiązaniu. Pracuję w

nurcie integratywnym łącząc różne podejścia terapeutyczne – systemowe, psychodynamiczne,

humanistyczne, poznawczo behawioralne, arteterapię oraz elementy pracy z ciałem. Integracja

wymienionych nurtów pozwala mi dostosować metody i narzędzia pracy do potrzeb pacjenta.

DOŚWIADCZENIE:

Doświadczenie zawodowe zdobywałam podczas praktyk w Wojewódzkim Szpitalu Psychiatrycznym w

Gdańsku. Pracowałam jako psycholog, terapeuta i asystent osób z zaburzeniami psychicznymi w

placówkach MOPRu w Tczewie i Gdańsku. Sporządzałam diagnozy psychofizyczne dzieci i młodzieży

znajdującej się w pieczy zastępczej oraz współpracowałam z Poradnią Psychologiczno-Pedagogiczną

„Lingwista” w Gdańsku. Przez blisko 4 lata byłam zawodowo związana z dziennym ośrodkiem

terapeutycznym dla młodzieży z trudnościami emocjonalnymi i ich rodzin w Gdańsku. Od 2011 roku

pracuję w Centrum Psychoterapii w Gdańsku (dawniej Pomorski Ośrodek Terapii i Edukacji

Psychologicznej w Gdańsku), gdzie prowadzę konsultacje psychologiczne, psychoterapię

indywidualną i grupową z elementami arteterapii, psychoedukację, warsztaty oraz szkolenia.

WARTOŚCI, KTÓRYMI KIERUJĘ SIĘ W PRACY:

Głęboko wierzę w człowieka. Równie mocno wierzę w to, że trudne, bolesne doświadczenia mogą

być impulsem do lepszego poznania siebie i wprowadzenia zmian, na które wcześniej nie czuliśmy się

gotowi. Towarzyszenie pacjentom w procesie odkrywania siebie na nowo, sprawia mi dużo radości.

Bez względu na zgłaszane trudności, w pracy terapeutycznej widzę przede wszystkim człowieka a nie

jednostkę chorobową. Dużą wagę przywiązuję do budowania relacji opartej na autentyczności i

szacunku.
